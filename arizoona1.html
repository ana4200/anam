<html>
<head>
<style>
#ID {
text-align: center;
color: blue;
background-color:red;
</style>
</head>
<body>
<p id="ID"><b>ARIZONA</b></p>
<p><i>Arizona (AZ) je američka savezna država u jugozapadnom dijelu Sjedinjenih Američkih Država. Zauzima površinu od 295.234 km2, a populacija iznosi 6.482.505 stanovnika (procjena 2011) Glavni i najveći grad Arizone je Phoenix. Pored Phoenixa, u njoj se nalazi nekoliko većih gradova: Tucson, Mesa, Glendale, Chandler i Scottsdale. Arizona je bila 48. i posljednja savezna država u matičnom dijelu SAD-a koja je proglašena državom, 14. februara 1912.

Poznata je po svojoj pretežno pustinjskoj klimi, vrelim ljetima i blagim zimama. U sjevernom dijelu Arizone, brojne su planine, te je tamo dosta hladnije nego na jugu. Po posljednjim statističkim podacima od 1. jula 2006 godine, Arizona je imala najveći porast stanovništva od svih američkih saveznih država u 2006 godini, a u 2008 godini je druga, poslije Nevade. Granice Arizone prema susjednim saveznim državama su gotovo potpuno ravne. Graniči se sa Utahom, Nevadom, Kalifornijom, New Mexicom, a dodiruje malim dijelom i Colorado. Na jugu se graniči s Meksikom u dužini od oko 626,5 km (389 milja). Pored Nacionalnog parka Grand Canyon, ima mnoge parkove prirode, spomenike i indijanske rezervate</i></p>
<h4>KLIMA</h4>
<p><i>Zbog svoje velike površine i varijacije u visini, država ima raznolike lokalne klimatske uslove. U područjima dolina, klima je uglavnom pustinjska, s blagim zimama i toplim ljetima. Najčešće, od kasne jeseni do ranog proljeća, vrijeme je blago, sa srednjim temperaturama oko 15 °C. Od novembra do februara je najhladniji period sa temperaturama obično u rasponu od 4-24 °C, mada nisu neobični i povremeni mrazevi. Od sredine februara, temperature počinju rasti. U ljetnim mjesecima od juna do septembra dnevne temperature se penju od 32-48 °C, a povremeno i preko 52 °C u pustinji.

Zahvaljujući prvenstveno suhoj klimi, velike temperaturne razlike se često javljaju između dana i noći u manje razvijenim pustinjskim područjima. Razlike mogu biti i do 28 °C u ljetnim mjesecima. U urbanim centrima, efekti lokalnog zagrijavanja rezultiraju mnogo većim razlikama mereno po najnižim noćnim temperaturama nego u nedavnoj prošlosti.

Arizona ima prosječnu godišnju količinu padavina od 323 mm[4] koje uglavnom padaju tokom dvije kišne sezone, s hladnim frontovima koji dolaze sa Tihog okeana tokom zime i monsunima u ljeto.

U sjevernim dijelovima Arizone, gdje su područja sa mnogo višom nadmorskom visinom, klima je dosta hladnija, mada nema ekstremno niskih temperatura. Zanimljivo je da je u gradiću Flagstaff na sjeveru Arizone (poznatom po jednom od najvećih teleskopa u svijetu) izmjereno u prosjeku najveći broj dana sa najnižim dnevnim temperaturama ispod nule</i></p>
<h4>PRIVREDA</h4>
<p><i>Ukupni bruto domaći proizvod Arizone u 2006 godini bio je 232 milijarde dolara. Da je Arizona (i sve druge savezne države u SAD-u) nezavisna država, njena privreda bi bila 61. najjača u svijetu. Po ovakvim pokazateljima, privreda Arizone se može porediti sa privredama zemalja poput Republike Irske, Finske i Novog Zelanda. Unutar SAD-a, privreda Arizone je 21. po veličini od svih saveznih država. Očekivani deficit budžeta Arizone za 2009 godinu od 1,7 milijarde dolara je procentualno najviši među svim saveznim državama.

Dohodak po glavi stanovnika u Arizoni iznosi 27.232,39$, a prosječni dohodak domaćinstva iznosi 46.693$, što je otprilike prosjek na nivou SAD-a. Historijski gledano, njena privreda je počivala na pet C: bakru (engl. copper), pamuku (cotton), stoci (cattle), limunu (citrus) i klimi (climate) odnosno turizmu. U nekim periodima, Arizona je bila najveći proizvođač pamuka u SAD-u. Bakar se i danas intenzivno eksploatira u mnogim rudnicima, a ukupna proizvodnja bakra u Arizoni iznosi dvije trećine proizvodnje SAD-a</i></p>
</body>
</html>